PRAEFATIO

SERvivs¹ in Prolegomenis ad Aeneidem, postquam Vergilio
adsignauit epigramma in Ballistam latronem lllonte sub hoc
lapidtmz tegitur Ballista sepultus, Nocte die tutum carpe
uiator iter, haec addit: scripsit etiam septem siue octo libros
llos .· Cirin Aetnam Culicem Priapea Catalepton Epigram-
mata Copam Diras. Vbi quod dubitauit septem an octo
libri essent non eum credo Aetnam respexisse, de qua,
teste Donato siue potius Suetonio, ambigebatur num esset
Vergilii 5 incertum potius habuerunt, ut Sabbadinio uisum
est, Priapea‚ Catalepton‚ Epigrammata, siue, ut hic idem
auctor est, Catalepton titulus communis fuit, Priapea
Epigrammata tituli singulares ,- siue alio quo modo se res
habuit, de quo non hic uacat disputare.

Altera pseudo-Vergilianorum carminum series habetur in
Donati uita Vergilii (p. 58 Reifferscheidianae editionis
Suetonii Reliquiarum) qui post distichon in Ballistam haec
adicit opuscula: deinde catalepton et priapea et epigrammata
et diras, item cirim et culicem, cum esset annorum XVI, cuius
materia talis est: pastor fatigatus aestu cum sub arbore
condormisset et serpens ad illum proreperet e palude, culex
prouolauit atque inter duo tempora aculeum fixit pastori.
at ille continuo culicem attm'm‘t et selpentem interemit ac
sepulchrum culici statuit et distichon fecit. Parue culex.
pecudum custos tibi tale merenti Funeris officium uitae pro
munere reddit. Scripsit etiam de qna ambigitur Aetnam.
Ab hac serie abest Copa, at Alei-etum ab utraque ,ε quae si

1 Vide dissertationem Henrici Nettleship ⁴ Ancient Lives ofVergil ’
Oxonii impressam anno 1879.

v

